\def \ord {\operatorname{ord}}

\chapter{Zeri di funzioni olomorfe}
\section{Alcuni teoremi utili}
\subsection{\textcolor{AnComp}{\textbf{Principi e teoremi per funzioni olomorfe e meromorfe}}}

Lo scopo principale di questo capitolo è di dimostrare il \emph{Principio di
indentità}, ovvero se due funzioni olomorfe coincidono in un qualche intorno di
un punto, allora sono identiche.

\begin{theorem}
   \label{thr:zeri_di_funz_no_accum}
  Sia $\Omega \subset \C$ aperto connesso e $f\in \mathcal{O}(\Omega)$ non
  identicamente nulla e sia $Z(f) \coloneqq \left\{ z \in \Omega \,\middle|\,
  f(z) = 0 \right\}$. Allora  $Z(f)$ non ha punti di accumulazione in $\Omega$.
  (Gli zeri di una funzione olomorfa sono isolati).
\end{theorem}
\begin{proof}
    Dimostriamo la tesi a livello locale. Per cui prendiamo $z_0 \in Z(f)$. Se
    $f$ non è identicamente nulla in un intorno di $z_0$, segue che $z_0$ è uno
    zero di molteplicità $m > 0$ quindi in un intorno di $z_0$ la serie di
    Laurent di $f$ prende forma
    \begin{equation*}
      f(z) = (z-z_0)^m g(z)
    \end{equation*}
    con $g$ olomorfa in un intorno di $z_0$ e $g(z_0) \neq 0$.
    Restringendo opportunamente l'intorno si può trovare un nuovo intorno tale
    per cui $g \neq 0$. Segue che anche $f(z) \neq 0$ se $z \neq z_0$, per cui
    lo zero $z_0$ è uno zero isolato di $f$.\\

    Per ottenere il risultato globale usiamo la proprietà di connessione di
    $\Omega$. Infatti sia $A \subset \Omega$ l'insieme dei punti di
    accumulazione di $Z(f)$ in $\Omega$. Noi sappiamo che $f$ è continua, quindi
    dev'essere che $A \subset Z(f)$ poiché $Z(f)$ è chiuso dato che $Z(f) = f^{-1}(0)$.
    \begin{enumerate}
    	\item Se $z_0 \in A$ vuol dire che è uno zero non isolato
    	di $f$ e per quanto visto sopra possiamo trovare un intorno in cui $f =
    	0$ per tutto un intorno escluso $z_0$. Quindi tutto un suo intorno è contenuto in $A$, ed essendo intorno di ogni suo punto $A$ è aperto.
    	\item Sia data una successione di $z_n$ contenuta in $A$ e convergente ad un certo $z_0$, allora $z_0$ appartiene a $Z(f)$ e non è isolato, quindi appartiene ad $A$: per quanto sappiamo dalla topologia $A$ è chiuso.
    \end{enumerate}
  Abbiamo scoperto che $A$ è aperto e chiuso, ma per connessione (e perché $f$ non è costantemente nulla, $A \neq \Omega$) dev'essere che $A = \varnothing$.
\end{proof}

\begin{corollary}[Principio di Identità]
    \label{cor:principio_indentita}
  Sia $\Omega \subset \C$ aperto connesso e $f,g \in \mathcal{O}(\Omega)$. Se
  esiste $S \subset \Omega$ tale che $f|_S = g|_S$ e $S$ ha punti di
  accumulazione in $\Omega$ allora $f = g$ in $\Omega$.
\end{corollary}
\begin{proof}
  Sia $h = f - g$, osserviamo che la differenza di funzioni olomorfe su $\Omega$
  sarà ancora olomorfa. Allora per il Teorema \ref{thr:zeri_di_funz_no_accum},
  sapendo che $S \subseteq Z(h)$, abbiamo che l'insieme $Z(h)$ ha almeno
  un punto di accumulazione in $\Omega$, pertanto si
  conclude che $h$ è la funzione identicamente nulla su tutto $\Omega$.
\end{proof}

\begin{corollary}
	\label{thr:rapporto_olomorfe_diventa_meromorfa}
  Sia $\Omega \supset \C$ connesso e $f,g \in \mathcal{O}(\Omega)$ con $f \neq
  0$ allora $g / f \in \mathcal{M}(\Omega)$ 
\end{corollary}
\begin{proof}
  Sia $S$ l'insieme degli zeri di $f$. Questi sono punti isolati e sono poli 
  di $1/f$. Quindi $g/f$ è olomorfa in $\Omega \setminus S$ con $S$ insieme 
  discreto di $\Omega$ da cui dalla definizione di funzione meromorfa si 
  ottiene la tesi.
\end{proof}

\begin{definition}
\label{def:ordine_funz_meromorfa}
  Sia $f\in \mathcal{M}(\Omega)$ e $z_0 \in \Omega$. Se $a_m$ è il primo
  coefficiente non nullo della serie di Laurent di $f$ centrata in $z_0$, allora 
  \begin{equation*}
    \ord_{z_0} (f)  \coloneqq m
  \end{equation*}
  si dice \textbf{ordine di $f$ in $z_0$}.
\end{definition}

\begin{remark}
  Osserviamo per prima cosa che $\ord_{z_0}(f) \in \Z$. Se l'ordine è positivo
  allora coincide con l'ordine dello zero in $z_0$ di $f$; se l'ordine
  è negativo, invece corrisponde all'ordine cambiato di segno dell'ordine del
  polo in $z_0$.  
  \label{rmk:insight_ordine}
\end{remark}

\begin{theorem}[Principio dell'argomento]
	\label{thr:principio_dell_argomento}
  Sia $f \in \mathcal{M}(\Omega)$ con un numero finito di zeri e poli $z_1,
  \cdots, z_n \in \Omega$. Sia $\gamma$ catena in $\Omega$ e $\gamma \sim_\Omega
  0$ con $\image(\gamma) \cap \left\{ z_1, \cdots, z_n\right\} = \varnothing$.
  Allora 
  \begin{equation*}
    \int_{\gamma} \frac{f'(z)}{f(z)}\ dz = 2\pi i \sum_{i=1}^{n}
    \Ind_\gamma(z_i) \ord_{z_i}(f)
  \end{equation*}
\end{theorem}
\begin{proof}
  Mostriamo che $f'/ f \in \mathcal{O}(\Omega')$ dove $\Omega' \coloneqq \Omega
  \setminus \left\{ z_1, \cdots, z_n \right\}$ e $f'/f \in \mathcal{M}(\Omega)$
  e con ordine $\ord_{z_i}(f) = \Res_{z_i}(f'/f)$.
  Infatti $f(z) \neq 0$ su $\Omega'$ e allora segue che è olomorfa su tutto
  $\Omega'$. Inoltre visto che ha un numero finito di singolarità isolate
  è meromorfa su $\Omega$. Nell'intorno di $z_i$ possiamo decomporre $f$ secondo
  la serie di Laurent
  \begin{equation*}
    f(z) = (z-z_i)^{m_i}h(z) 
  \end{equation*}
  con $m_i = \ord_{z_i}(f)$ per definizione e $h$ funzione olomorfa tale che
  $h(z_i) \neq 0$. Quindi derivando $f$ si ottiene 
  \begin{equation*}
    f'(z) = m_i(z-z_i)^{m_i-1}h(z) + (z-z_i)^{m_i}h(z)
  \end{equation*}
  per ogni $z \neq z_i$ vicino a $z_i$. Segue quindi che 
  \begin{equation*}
    \frac{f'(z)}{f(z)} = \frac{m_i}{z-z_i} + \frac{h'(z)}{h(z)}
  \end{equation*}
  con $h'/h$ funzione olomorfa in un intorno di $z_i$. Si può concludere che
  $m_i = \Res_{z_i}(f'/f)$. La formula segue quindi dal Teorema dei Residui \ref{thr:teorema_dei_residui}.
\end{proof}

\begin{corollary}
  Sia $\Omega \subset \C$ aperto, $f \in \mathcal{M}(\Omega)$. Sia $\gamma$ una
  curva di Jordan in $\Omega$ e la parte interna deve stare in $\Omega$
  e l'immagine di $\gamma$ non si intersechi con zeri o poli di $f$. Indicando
  con $N_0$ il numero di zeri di $f$ contenuti all'interno di $\gamma$, 
  contati con la loro molteplicità; $N_\infty$ il numero di poli di $f$
  contenuti all'interno di $\gamma$, contati con il loro ordine. Allora vale la
  seguente formula
  \begin{equation*}
    \frac{1}{2 \pi i} \int_{\gamma} \frac{f'(z)}{f(z)}\ dz = N_0 - N_\infty
  \end{equation*}
  \label{cor:principio_id_per_curve_semplici}
\end{corollary}
\begin{proof}
  Dato che $\gamma \sim_\Omega 0$ per deduzione dalle ipotesi
  e $\Ind_{\gamma}(z_i) = 1$ per ogni zero o polo (visto che si trova nella
  parte interna di una curva di Jordan), allora se indichiamo con $S_1$
  l'insieme degli zeri di $f$ nell'interno di $\gamma$ e con $S_2$ l'insieme
  dei poli all'interno di $\gamma$, allora  
  \begin{equation*}
    N_0 = \sum_{z_i \in S_1} \ord_{z_i}(f) \quad\ N_\infty = - \sum_{z_i \in
    S_2} \ord_{z_i}(f)
  \end{equation*}
  allora dal Teorema del Principio dell'Argomento
  \ref{thr:principio_dell_argomento} segue la tesi.
\end{proof}

\begin{corollary}
  Se $f \in \mathcal{M}(\C)$ e l'interno di una curva di Jordan $\gamma$
  contiene tutti gli zerie i poli di $f$ allora
  \begin{equation*}
    N_0 - N_\infty = - \Res_\infty\left( \frac{f'}{f} \right)
  \end{equation*}
  \label{cor:residuo_infinito_rispetto_all_ordine}
\end{corollary}
\begin{proof}
  Segue dalla definizione di $\Res_\infty(f'/f)$ e dal Corollario
  \ref{cor:principio_id_per_curve_semplici}.
\end{proof}

\begin{remark}
  Il \emph{Principio dell'argomento} deriva dall'interpretazione geometrica
  dell'integrale \begin{equation*}
    \frac{1}{2\pi i} \int_{\gamma} \frac{f'(z)}{f(z)}\ dz
  \end{equation*}
  come \emph{variazione dell'argomento} dei punti della curva $f \circ \gamma$.
  Ad esempio si consideri 
  \begin{equation*}
    f(z) = \frac{1}{z^2} \quad\ \gamma(t) = e^{it} 
  \end{equation*}
  allora $f \circ \gamma(t) = e^{-2it}$ ovvero percorre una circonferenza in
  senso orario due volte. Si ha quindi 
  \begin{equation*}
    \frac{1}{2\pi i} \int_{\gamma} \frac{f'(z)}{f(z)}\ dz
    = \frac{1}{2\pi i} \int_{\gamma} \frac{-2}{z}\ dz = -2
  \end{equation*}
  e la variazione $\Delta_{f \circ \gamma} \operatorname{arg}(w)$ dell'argomento
  di $w = f \circ \gamma(t)$ lungo la curva $f \circ \gamma$ è $-4\pi$ (ovvero
  la lunghezza della curva, orientata). Quindi vale 
  \begin{equation*}
    \frac{1}{2\pi i} \int_{\gamma} \frac{f'}{f}\ dz = \frac{1}{2\pi}
    \Delta_{f\circ \gamma}\operatorname{arg}(w)
  \end{equation*}

  In generale se $g$ è una funzione logaritmo di $f$, cioè $e^{g} = f$ con $f,g$
  funzioni olomorfe, si ha 
  \begin{equation*}
    f' = (e^g)' = e^g g' = fg'
  \end{equation*}
  ovvero $g' = f'/f$. Osserviamo infine che la derivata logaritmica di $f$ non
  dipende dalla branca del logaritmo di $g$, infatti si ha 
  \begin{align*}
    \int_{\gamma} \frac{f'}{f}\ dz & = \int_{\gamma} (\log(f))' \ dz
    = \log(f(\gamma(b))) - \log(f(\gamma(a)))\\
    & = \ln |f(\gamma(b))| - \ln |f(\gamma(a))|
    + i(\operatorname{arg}(f(\gamma(b))) - \operatorname{arg}(f(\gamma(a)))) \\
    & = i \Delta_{f \circ \gamma} \operatorname{arg}(w)
  \end{align*}
  per cui 
  \begin{equation*}
    \frac{1}{2\pi i} \int_{\gamma} \frac{f'}{f}\ dz = \frac{1}{2\pi i}
    \Delta_{f\circ \gamma}\operatorname{arg}(w) = \Ind_{f\circ \gamma}(0)
  \end{equation*}
  \label{rmk:motivazione_principio_argomento}
\end{remark}

\begin{theorem}[Teorema di Rouché]
   \label{thr:rouche}
  Sia $\Omega \subset \C$ aperto e $f,g \in \mathcal{O}(\Omega)$ e $\gamma$
  curva di Jordan in $\Omega$ con interno contenuto in $\Omega$. Se vale 
  \begin{equation}
    \label{eq:rouche_stima_ipotesi}
    |f(z) - g(z)| < |f(z)|
  \end{equation}
  allora $f$ e $g$ non hanno zeri in $\image(\gamma)$ e hanno lo stesso numero
  di zeri (contati con molteplicità) nell'interno di $\gamma$.
 
\end{theorem}
\begin{proof}
  Per ipotesi $f,g$ non si annullano su $\gamma$:
  Supponiamo che esiste $z \in \gamma$ tale che $f(z) = 0$ allora per
  \eqref{eq:rouche_stima_ipotesi} valrebbe che 
  \begin{equation*}
    |g(z)| < 0
  \end{equation*}
  che è impossibile. Se $g(z) = 0$ allora si avrebbe ancora per
  \eqref{eq:rouche_stima_ipotesi}
  \begin{equation*}
    |f(z)| < |f(z)|
  \end{equation*}
  da cui è ancora assurdo. Segue che $f,g$ non si annullino su $\gamma$.\\

  Sia $h = g/f$, questa è una funzione meromorfa su $\Omega$. Osserviamo che $h
  \circ \gamma$ ha supporto all'interno della palla in $1$ di raggio $1$, ovvero
  $\image(h \circ \gamma) \subset B_1(1)$, poiché 
  \begin{equation*}
    |h(z) - 1| = \frac{|f(z) - g(z)|}{|f(z)|} < 1
  \end{equation*}
  dove $z = \gamma(t)$ per qualche $t$. In particolare osserviamo che
  $\Ind_{h\circ \gamma}(0) = 0$ poiché $0 \notin B_1(1)$. Ovvero appartiene
  all'esterno del supporto della curva $h \circ \gamma$. Quindi
  \begin{equation*}
    0 = 2\pi i \Ind_{h\circ \gamma}(0) = \int_{h \circ \gamma}
    \frac{dw}{w} = \int_{a}^b \frac{h'(\gamma(t))\gamma'(t)}{h(\gamma(t))}\ dt
    = \int_{\gamma} \frac{h'(z)}{h(z)}\ dz
  \end{equation*}
  Infine osservando che 
  \begin{equation*}
    \frac{h'}{h} = \frac{g'f - gf'}{f^2} \frac{f}{g} = \frac{g'}{g}
    - \frac{f'}{f}
  \end{equation*}
  allora segue che 
  \begin{equation*}
    \int_{\gamma} \frac{g'(z)}{g(z)}\ dz = \int_{\gamma} \frac{f'(z)}{f(z)}\ dz
  \end{equation*}
  Per il Corollario \ref{cor:residuo_infinito_rispetto_all_ordine} i due
  integrali sono uguali, così come i residui e quindi anche lo stesso numero di
  zeri contati con molteplicità.
\end{proof}

\begin{example}
  Presentiamo qui alcuni esempi per trovare, per confronto (e utilizzo del
  Teorema di Rouché \ref{thr:rouche}), gli zeri di una funzione. In questo caso
  particolare nel caso di funzioni polinomiale. Ma per le proprietà locali ogni
  funzione olomorfa può ossere approssimata ad una serie di Laurent e quindi
  è equivalente a trovare gli zeri di un polinomio.
  \begin{enumerate}
    \item Prendiamo $p(z) = z^8 - 5z^3 + z -2$ e $f(z) = -5z^3$. Sulla
      circonferenza $|z| = 1$ vale 
      \begin{equation*}
        |p(z) - f(z)| = |z^8 + z -2| \le |z|^8 + |z| + 2 = 4 < 5|z|^3 = |f(z)|
      \end{equation*}
      quindi $p$ ha $3$ zeri tanti quanti come $f$ nel disco unitario $|z| < 1$
      e non si annulla per $|z| =1$. Scegliamo ora $g(z) = z^8$ si controlliamo
      nella circonferenza $|z| = 2$, 
      \begin{equation*}
        |p(z) - g(z)| \le 5|z|^3 + |z| + 2 \le 44 < |g(z)|
      \end{equation*}
      quindi si può concludere che $p$ ha tutti i suoi $8$ zeri in $|z| < 2$, in
      particolare ne ha $5$ nella corona circolare di raggi $1$ e $2$.
    \item Consideriamo $q(z) = 4z^5 - z^3 + z^2 -2$, analogamente a quanto fatto
      nell'esempio precedente per controllare dove sono locati tutti gli zeri
      possiamo confrontarlo con la funzione $f(z) = 4z^5$ sulla circonferenza di
      raggio $B_0(1+\varepsilon)$. Allora
      \begin{equation*}
        |q(z) - f(z)| \le |z|^3 + |z|^2 - 2 < |f(z)|
      \end{equation*}
      dunque per ogni $\varepsilon > 0$ $q$ ha $5$ zeri in $B_0(1+\varepsilon)$.
      Per cui possiamo concludere per l'arbitrarietà di $\varepsilon$ che tutti
      gli zeri di $q(z)$ si trovano in $\overline{B_0(1)}$.
  \end{enumerate}
\end{example}

\subsection{\textcolor{AnComp}{\textbf{Il principio del massimo modulo}}}

Per ottenere i seguenti teoremi: \emph{Principio del Massimo}; il 
\emph{Teorema della mappa aperta}; il \emph{Teorema della mappa inversa}. Ci
serve un risultato sul comportamento locale delle funzioni olomorfe, che vedremo
essere analogo a quello di una funzione $z^n$ per qualche $n\in \Z$.

\begin{theorem}
	\label{thr:tecnico_principio_massimo}
  Sia $\Omega \subset \C$ aperto, $f \in \mathcal{O}(\Omega)$ e $z_0 \in \Omega$
  uno zero di ordine $m$ di $f$. Esiste $\varepsilon_0 > 0$ tale che per ogni $0
  < \varepsilon < \varepsilon_0$ esiste $\delta > 0$ tale che per ogni $w_0 \in
  \C$ con $|w_0| < \delta$ l'equazione $f(z) = w_0$ ha $m$ soluzioni in
  $B_{z_0}(\varepsilon)$ distinte se $w_0 \neq 0$ (nel caso $m > 1$). 
\end{theorem}
\begin{proof}
    Sia $z_0$ uno zero isolato di $f$ allora esiste $\varepsilon_0 > 0$ tale che
    $B_{z_0}(\varepsilon_0) \subset \Omega$ e $f(z) \neq 0$ per $z \in
    B_{z_0}(\varepsilon_0) \setminus \left\{ z_0 \right\}$. Sia $0 < \varepsilon
    < \varepsilon_0$ e sia $\gamma = \partial B_{z_0}(\varepsilon)$ e poniamo 
    $\delta = \min_{z \in \gamma} |f(z)| > 0$. Se $|w_0| < \delta$ allora $g
    = f - w_0$ è una funzione olomorfa su tutto $\Omega$ e vale 
    \begin{equation*}
      |f(z) - g(z)| = |w_0| < \delta \le |f(z)| \quad\ \forall z \in
      \image(\gamma)
    \end{equation*}
    
    Utiliziamo il Teorema di Rouché \ref{thr:rouche} su $g$. Allora $g$ ha $m$
    zeri in $B_{z_0}(\varepsilon)$ che equivale a dire che $f(z) = w_0$ ha $m$
    soluzioni (con molteplicità) nella palla $B_{z_0}(\varepsilon)$.
    Se $m = 1$ si ha la tesi.
    Se $m > 1$ allora $z_0$ è uno zero anche di $f'$ che avrà uno zero di ordine
    $m-1$. Se $\varepsilon_0$ viene scelto sufficientemente piccolo in modo che
    $Z(f') \cap B_{z_0}(\varepsilon_0) = \left\{ z_0 \right\}$ si ha che $g'
    \neq 0$ su $B_{z_0}(\varepsilon) \setminus \left\{ z_0 \right\}$ ovvero gli
    zeri di $g$ sono tutti semplici. Ovvero le soluzioni di $f(z) = w_0$ ono
    tutte distinte per $w_0 \neq 0$.
\end{proof}

\begin{corollary}
	\label{cor:tecnico_principio_massimo}
  Sia $f \in \mathcal{O}(\Omega)$ non costante e $z_0 \in \Omega$. Sia $f(z_0)
  = \alpha$ e $\ord_{z_0}(f-\alpha) = m$. Allora esiste $\varepsilon_0 > 0$ tale
  che per ogni $0 < \varepsilon < \varepsilon_0$ esiste un $\delta > 0$ tale che
  per ogni $w_0$ con $|w_0 - \alpha| < \delta$, l'equazione $f(z) = w_0$ ha $m$
  soluzioni in $B_{z_0}(\varepsilon)$ distinte se $w_0 \neq \alpha$.
\end{corollary}
\begin{proof}
  Si usa il Teorema precedente \ref{thr:tecnico_principio_massimo} a $f - \alpha
  \in \mathcal{O}(\Omega)$.
\end{proof}

\begin{theorem}[Teorema Della Mappa Aperta]
  \label{thr:mappa_aperta}
  Sia $\Omega \subset \C$ aperto connesso e $f \in \mathcal{O}(\Omega)$ non
  costante. Allora $f$ è una mappa aperta.
\end{theorem}
\begin{proof}
  Sia $A \subset \Omega$ aperto e $\alpha = f(z_0)$ per qualche $z_0 \in A$.
  Allora esiste $B_{z_0}(\varepsilon) \subset A$ tale che $f - \alpha \neq 0$ in
  $B_{z_0}(\varepsilon) \setminus \left\{ z_0 \right\}$. Se $\varepsilon
  < \varepsilon_0$ come nel Corollario precedente, allora esiste $\delta > 0$
  tale che $|w_0 - \alpha| < \delta$ e allora $w_0 \in f\left(
  B_{z_0}(\varepsilon) \right) \subset f(A)$. Cioè $B_{\alpha}(\delta) \subset
  f(A)$ per ogni $\alpha \in f(A)$ dato che non abbiamo imposto alcuna ipotesi
  su $\alpha$. Pertanto $f(A)$ è intorno di ogni suo punto ed è aperto. 
\end{proof}

\begin{theorem}[Principio Del Massimo]
  \label{thr:principio_del_massimo}
  Sia $\Omega \subset \C$ aperto e connesso e $f \in \mathcal{O}(\Omega)$ non
  costante. Allora $|f|$ non ha massimi locali in $\Omega$. 
\end{theorem}
\begin{proof}
  Sappiamo che $f$ è aperta per Teorema della Mappa Aperta
  \ref{thr:mappa_aperta}. Allora per ogni $\alpha = f(z_0) \in \image(f)$ e per
  ogni intorno $B_{z_0}(\varepsilon)$ di $z_0$ essendo
  $f \left(B_{z_0}(\varepsilon) \right)$ aperto contenente $\alpha$ allora esiste
  un'altra palla aperta $B_\alpha(\delta) \subset f\left( B_{z_0}(\varepsilon) 
  \right)$. In particolare esistono degli $f(z) \in f\left( B_{z_0}(\varepsilon
  \right) \setminus B_\alpha(\delta)$, per cui dev'essere che 
  \begin{equation*}
    |f(z)| > |\alpha| = |f(z_0)|
  \end{equation*}
  con $|z-z_0| < \varepsilon$. Quindi segue che $z_0$ non può essere un punto
  di massimo locale. Poiché $z_0$ è stato scelto in modo arbitrario questa
  conclusione vale per ogni punto $z_0 \in \Omega$.
\end{proof}

\begin{corollary}
  \label{cor:massimo_sul_bordo}
  Sia $\Omega$ aperto connesso con chiusura $\overline{\Omega}$ compatto. Se $f
  \in \mathcal{O}(\Omega) \cap C^0(\overline{\Omega})$ allora
  \begin{equation*}
    \max_{\overline{\Omega}} |f| = \max_{\partial \Omega} |f|
  \end{equation*}
\end{corollary}
\begin{proof}
  Dato che sussiste il Principio del massimo \ref{thr:principio_del_massimo},
  allora dev'essere che $f$ non ha un massimo nella parte interna, dev'essere
  sul bordo, poiché $|f|$ è continua e per Weierstrass deve avere massimo. 
\end{proof}

\begin{theorem}[Teorema della mappa inversa]
	  \label{thr:mappa_inversa}
  Sia $f \in \mathcal{O}(\Omega)$ con $z_0 \in \Omega$ con $f'(z_0) \neq 0$.
  Esiste un intorno aperto $V$ di $z_0$ e un intorno aperto $W$ di $f(z_0)$
  tali che $\morphism{f}{V}{W}$ è invertibile con inversa
  $\morphism{f^{-1}}{W}{V}$ olomorfa. Vale inoltre la formula
  \begin{equation*}
    (f^{-1})'(w) = \frac{1}{f'(f^{-1}(w))}
  \end{equation*}
  per ogni $w \in W$.
\end{theorem}
\begin{proof}
  Poniamo $\alpha = f(z_0)$. La funzione $g(z) = f(z) - \alpha$ è una funzione
  olomorfa con uno zero di molteplicità $1$ in $z_0$. Infatti $g'(z_0) = f'(z_0)
  \neq 0$. Per il Corollario \ref{cor:tecnico_principio_massimo} esistono
  $\varepsilon, \delta > 0$ tali che l'equazione $f(z) = w_0$ per ogni $w_0 \in
  B_\alpha(\delta)$ ha un unica soluzione in $B_{z_0}(\varepsilon)$. Per cui
  basta porre $V = B_{z_0}(\varepsilon)$ e $W = B_\alpha(\delta)$ e si vede che 
  $\morphism{f}{V}{W}$ è una mappa biunivoca e olomorfa; in più risulta essere
  una mappa aperta per il Teorema della mappa Aperta \ref{thr:mappa_aperta}.
  Quindi $f^{-1}$ dev'essere una funzione continua. Osserviamo anche che $f'(z)
  \neq 0$ per ogni $z\in V$, dato che se no la funzione non sarebbe biunivoca.

  Mostriamo che $f^{-1}$ è olomorfa su $W$. Siano $z_1 = f^{-1}(w_1)$ e $z_2
  = f^{-1}(w_2)$. Si ha per continuità che 
  \begin{equation*}
    \lim_{w \to w_1} \frac{f^{-1}(w) - f^{-1}(w_1)}{w-w_1} = \lim_{z \to z_1}
    \frac{z-z_1}{f(z)- f(z_1)} = \frac{1}{f'(z_1)} = \frac{1}{f'(f^{-1}(w_1)}
  \end{equation*}
  e il limite esiste per ogni punto $w_1 \in W$.
\end{proof}

\begin{remark}
  Se $f'(z_0) = 0$, la funzione $f$ non è iniettiva, in quanto $z_0$ è uno zero
  di $g = f - f(z_0)$ di ordine $m > 1$. Nell'intorno di $z_0$ l'equazione $f(z)
  = w_0$ ha $m > 1$ soluzioni, quindi $f$ non è invertibile. Sui reali invece
  questo non è vero, per esempio $f(x) = x^3$.
  \label{rmk:complessi_limitano_le_inverse}
\end{remark}
